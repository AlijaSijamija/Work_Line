# Bicom Systems Hackathon 2020 - Pravilnik 

## Pravila takmičenja

- Sva komunikacija tokom takmičenja se treba odvijati putem platforme Discord i Zoom. Svi članovi tima su dužni pristupiti Discord serveru Bicom Systems Hackathon putem linka koji će biti obezbijeđen od strane projektnog tima;
- Takmičari su dužni poštovati sve rokove zadane od strane organizatora;
- Takmičari moraju biti prisutni tokom obaveznih sesija podrške, ceremonije otvaranja, pitchinga (prezentovanja ideja), proglašenja pobjednika i naravno tokom samog procesa takmičenja;
- Mentor je tu da pomogne timu da efikasnije radi na rješenju, motiviše ih i savjetuje kako da pristupe problemima sa kojima se susretnu. Mentor NIJE tu da radi na implementaciji rješenja;
- Platforma za verzioniranje koda je GitHub. Svi članovi tima su dužni pristupiti organizaciji Bicom Systems Hackathon putem linka koji će biti obezbijeđen od strane projektnog tima;
- Svi timovi su dužni redovno predavati verzije projekta na platformu GitHub. Učestalost, veličina i logički slijed predaje verzija (commita) igra veliku ulogu u utvrđivanju validnosti projekta; 
- Verzija projekta dostupna pri završetku takmičenja mora biti korištena za prezentaciju, te će ta verzija biti ocijenjena. Svaka izmjena koda i rad na idejnom rješenju nakon završetka hackinga, odnosno tokom prezentacije drugih timova, će rezultirati isključenjem iz takmičenja;
- Tim koji odustane od prezentovanja svoje ideje, ispada iz takmičenja za novčane nagrade;
- Timovi koji se odluče da prezentuju su dužni predstaviti live demo aplikacije na kojoj su radili posljednjih 48 sati;
- Zabranjeno je ometanje drugih timova u radu;
- Zabranjeno je vrijeđanje na bilo kojoj osnovi;
- Zabranjeno je tražiti pomoć osoba koje nisu članovi tima;
- Svaki takmičar/tim koji se bude ponašao na način da krši gore navedena pravila, biti će odstranjen sa takmičenja.

## Pravila prezentovanja 

- Timovi koji se odluče da prezentuju su dužni predstaviti live demo aplikacije na kojoj su radili posljednjih 48 sati;
- Prezentacija traje najviše 5 minuta. Kandidati će biti prekinuti nakon što 5 minuta isteknu;
- Pored live demo, prezentacija tima može da sadrži druge materijale poput PowerPoint slajdova i slično;
- Pri samom početku prezentacije, prezentator je dužan predstaviti svoj tim (naziv tima, imena i prezima članova tima), te kratki opis njihovog idejnog rješenja;
- Član ili članovi tima koji budu prezentovali su dužni imati upaljenu kameru na video pozivu;
- Prezentacije timova će se snimati u svrhu izrade video klipova za potrebe Bicom Systems Employees’ Choice Award i People’s Choice Award;
- Nakon prezentacije, žiri ima 5 minuta za svoja pitanja. To vrijeme uključuje i odgovore timova;
- Pitanja imaju za cilj da ustanove da li tim posjeduje tehničkog razumijevanje svog idejnog rješenja. U ovoj fazi takmičenja, žiri može da diskvalifikuje bilo koji tim za koji smatra da ne posjeduje tehničko razumijevanje svog idejnog rješenja, te gdje postoji sumnja za eventulanim kršnjem pravila hackathona;
- Žiri može tražiti da tim demonstrira određenu funkcionalnost u sklopu nekog od pitanja;
- Timovi koji prekrše neko od pravila takmičenja ili prezentovanja, biti će odstranjeni sa takmičenja.

## Nagrade

Na ovogodišnjem hackathonu biramo tri kategorije pobjednika:

1. Tech Lovers’ Choice Award 
1. Bicom Systems Employees’ Choice Award 
1. People’s Choice Award 

### Tech Lovers’ Choice Award

Nagrada za najbolju tehničku ideju, te nagrada koju će odabrati ovogodišnji žiri hackathona. Kriteriji za odabir nagrade su:

- Tehnička kompleksnost (70%)
- Impresivnost (30%)

Ovogodišnji žiri čini Research & Development tim kompanije Bicom Systems, odnosno Sergej Kasumovic, Seudin Kasumovic, Faruk Kasumovic i Denis Komadaric. 

Evaluacija idejnih rješenja će biti odrađena kroz matricu procjene. Za potrebe iste, žiri će imati pristup repozitorijima timova na GitHubu, kao i kompletnom snimku prezentovanja idejnih rješenja (pitching session).

Iznos nagrade je **2000 KM**.


### Bicom Systems Employees’ Choice Award

Nagrada uposlenika kompanije Bicom Systems kroz interno online glasanje. Pravo glasa će imati svi uposlenici kompanije.

Iznos nagrade je **1500 KM**. 

### People’s Choice Award

Nagrada javnosti Bosne i Hercegovine kroz javno glasanje na web stranici hackathona. 

Iznos nagrade je **1000 KM**.

### Napomene


Glasanje za Bicom Systems Employees’ Choice Award and People’s Choice Award će biti moguće od ponedeljka, 23. novembra, u 12h pa do petka, 27. novembra, u 12h. 

Timovi i njihove prezentacije će biti objavljene u medijima i na društvenim mrežama. Timovi mogu da zatraže da se njihove prezentacije ne objavljuju s ciljem zaštite intelektualne svojine, te će samim time ispasti iz takmičenja za Bicom Systems Employees’ Choice Award i People’s Choice Award.

Proglašenje pobjednika sve tri kategorije pobjednika je 27. novembra u 14h tokom ceremonije zatvaranja. 
 
## IP


Svaki tim zadržava pravo intelektualne svojine nad svojim idejnim rješenjem. Mentori/žiri/organizatori će imati uvid u idejno rješenje samo sa ciljem da pomognu razvoju/ocjene dato idejno rješenje. Kompanija Bicom Systems nije vlasnik niti jednog idejnog rješenja koje nastane u toku takmičenja.


## Stipendija kompanije Bicom Systems
Hackathon predstavlja odličnu priliku za izviđanje potencijalnih kandidata za studentsku praksu, odnosno stipendiju kompanije Bicom Systems.

U proces predselekcije kandidata za stipendiranje će ući svi takmičari koji budu dobili preporuku od mentora ili žirija. Sve preporuke će biti proslijeđene projektnom timu, a zatim odjelu za regrutacije kompanije.

Ukoliko vaša predselekcijska prijava bude uspješna, kontaktirati će vas odgovorna osoba ispred kompanije.



